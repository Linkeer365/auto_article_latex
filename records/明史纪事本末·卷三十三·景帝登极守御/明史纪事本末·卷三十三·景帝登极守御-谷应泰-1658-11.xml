<speak xmlns="http://www.w3.org/2001/10/synthesis" xmlns:mstts="http://www.w3.org/2001/mstts" xmlns:emo="http://www.w3.org/2009/10/emotionml" version="1.0" xml:lang="en-US">
    <voice name="zh-CN-YunyangNeural">
        <prosody rate="-20%" pitch="-10%">
        
十一月，以寇退，京城解严，降诏抚安天下。杨洪等班师还京。论功封杨洪昌平侯，石亨武清侯。加于谦少保，总督军务。谦固辞，不许。有诵谦功者，辄谢曰：“四郊多垒，卿大夫之耻。今但不城下盟，何功也！”学士陈循疏言：“守居庸副都御史罗通晓畅军事，宜召还。守宣府总兵杨洪及子俊皆善战，宜留之京师。”于谦曰：“宣府，京师之藩篱，居庸，京师之门户，边备既虚，万一也先乘虚据宣府为巢窟，京师能安枕乎！”兵科给事中叶盛亦上言：“今日之事，边关为急。往者马营、独石不弃，则六师何以陷土木；紫荆、白羊不破，则寇骑何以薄都城！即此而观，边关不固，则京城虽守，不过仅保九门，其如寝陵何？其如郊社坛壝何？其如四郊生灵荼毒何？
宜急令固守为便。” 

先是，土木既败，边城多陷，宣府孤危。既而复召宣府总兵入卫京师，人心益惧。或欲遂弃宣府，纷然就道。都御史罗亨信不可，仗剑坐当门拒之，下令曰：“敢有出城者必斩。”众始定。城中老稚欢呼曰：“吾属生矣！”因设策捍御，督将士誓死守。寇知有备，不敢攻。至是，上从于谦、叶盛言，乃以左
        </prosody>
    </voice>
</speak>