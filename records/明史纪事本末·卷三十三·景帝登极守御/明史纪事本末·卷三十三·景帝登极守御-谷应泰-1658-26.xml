<speak xmlns="http://www.w3.org/2001/10/synthesis" xmlns:mstts="http://www.w3.org/2001/mstts" xmlns:emo="http://www.w3.org/2009/10/emotionml" version="1.0" xml:lang="en-US">
    <voice name="zh-CN-YunyangNeural">
        <prosody rate="-20%" pitch="-10%">
        语哈铭曰：“我也先顺天意，敬事皇帝一年矣。皇帝此来，为天下也，归时还当作皇帝，即我主人，有缓急我可得告诉。”众皆道傍送驾，进牛羊。善口呼：“皇帝行矣！”伯颜帖木儿再送驾出野狐岭口，上皇揽辔，慰藉而与之别，伯颜帖木儿大哭归，仍命渠帅率五百骑送至京师。既别去，行数里，复有追骑至，上皇失色。既至，乃其平章昻克出猎得一獐，驰使来献。受之，乃去。驾入关。丁丑，上皇至宣府南城。上遣太常少卿许彬奉迎。工部尚书高谷、给事中刘福等言：“奉迎上皇，礼不宜薄。”礼部连日会议未定。壬午，上皇至宣府。癸未，千户龚遂荣投书于高谷所。谷袖入，传示文武大臣。王直、胡濙谓：“礼失而求诸野。”欲以上闻，中止。给事中叶盛、程信、于太上疏言：“诸大臣持一帖，群立午门傍聚观，议论藉藉，乞宣问之。”书言上皇之出，以宗社故，非游猎也。都人闻上皇且还，无不喜跃，迎复礼宜厚，上亦当避位恳辞，然后复位，否则贻讥后世。上诘诸大臣，已而知书出谷所。上曰：“朕未尝塞言路，谷大臣，胡不告朕，为匿名书耶？”遂荣恐累谷，乃发愤自白。陈循、王文见之恚甚，请治其罪，下锦衣卫狱。然上不深罪也，寻释之。己卯，上皇至怀来。将
        </prosody>
    </voice>
</speak>