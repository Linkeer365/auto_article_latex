，如履实地。贼入围中，令人发机，自相击撞，顷刻十馀里皆陷。又用炮石击贼，一发五十馀步，人马死者数十，贼传以为神云。时也先分调各部扰边，朱谦败之于宣府，杜忠败之于偏头关，王翺败之于辽东，马昻败之于甘州。修城堡，简精锐，各边皆有备。石亨佩大将军印巡边，石彪、杨俊亦间出，中国势遂振
。 

闰正月，叛人小田儿伏诛。小田儿为也先乡导，杂使中来瞷虚实，于谦授计侍郎王祎，就大同道诛
之。 

二月，叛臣喜宁伏诛。宁怀二心，教也先扰边。已不欲送上皇还，上皇深恶之。宁又忌袁彬，诱彬出营，将杀之，上皇急救之，乃免。彬与上皇谋，遣宁传命入京，令军士高磐与俱。密书系磐髀间，令至宣府，与总兵等官计擒之。既至宣府，参将杨俊出，与宁饮城下，磐抱宁大呼，俊纵兵，遂缚宁送京，诛
之。也先闻宁诛，与赛刋王等分道入犯。 

三月，也先、赛刋王寇大同、阳和，大同王寇