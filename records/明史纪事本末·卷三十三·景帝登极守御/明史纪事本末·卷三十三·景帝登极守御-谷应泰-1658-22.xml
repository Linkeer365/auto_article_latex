<speak xmlns="http://www.w3.org/2001/10/synthesis" xmlns:mstts="http://www.w3.org/2001/mstts" xmlns:emo="http://www.w3.org/2009/10/emotionml" version="1.0" xml:lang="en-US">
    <voice name="zh-CN-YunyangNeural">
        <prosody rate="-20%" pitch="-10%">
        车一乘，为移营之具。左右惟校尉袁彬暨哈铭侍。实等见上皇泣，上皇亦泣。上皇曰：“朕非为游畋而出，所以陷此者，王振也。”因问太后、皇上、皇后俱无恙，又问二三大臣。上皇曰：“曾将有衣服否？”实等对曰：“往使至，皆不得见天颜，故此行但拟通问，未将有也。”实等乃私以所有糗饵常服献。上皇曰：“此亦细故，但与我图大事。也先欲归我，卿归报朝廷，善图之。傥得归，愿为黔首，守祖宗陵墓足矣。”言已，俱泣下。实等因问：“上居此，亦思旧所享锦衣玉食否？”又问：“何以宠王振至此，致亡国？”上皇曰：“朕不能烛奸。然振未败时，群臣无肯言者。今日皆归罪于我。”日暮，实等归宿也先营，酌酒相待。也先、伯颜貂裘胡帽，其妻珠绯覆面垂肩。碗酪盂肉，更互弹琵琶，吹𥫩儿，按拍歌劝酒。也先曰：“南朝我之世仇。今天使皇帝入我国，我不敢慢。南朝若获我，肯留至今日乎？”又言：“皇上在此，吾辈无所用之。每遣使南朝令来迎，竟不至，何也？”实等反复譬晓，欲奉迎上皇意。也先曰：“南朝遣汝通问，非奉迎也。若归，亟遣大臣来。”实等遂辞归。上皇出三书授实，其一上皇太后，其一达于上，其一谕群臣。伯颜帖木儿约实速来成和好，且
        </prosody>
    </voice>
</speak>