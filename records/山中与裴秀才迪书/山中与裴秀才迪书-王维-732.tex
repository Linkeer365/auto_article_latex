\documentclass{article}
\usepackage[utf8]{inputenc}
\usepackage{ctex}

\title{山中与裴秀才迪书\footnote{Click to View:\url{https://web.archive.org/web/20221207021925/https://so.gushiwen.cn/shiwenv_011974bd3374.aspx}}}
\author{王维}
\date{732}

% \setCJKmainfont[BoldFont = Noto Sans CJK SC]{Noto Serif CJK SC}
% \setCJKsansfont{Noto Sans CJK SC}
% \setCJKfamilyfont{zhsong}{Noto Serif CJK SC}
% \setCJKfamilyfont{zhhei}{Noto Sans CJK SC}
% \setlength\parindent{0pt}

\begin{document}
\CJKfamily{zhkai}

\maketitle


\Large

﻿近腊月下，景气和畅，故山殊可过。足下方温经，猥不敢相烦。辄便往山中，憩感配寺，与山僧
饭讫而去。 

北涉元灞，清月映郭。夜登华子冈，辋水沦涟，与月上下。寒山远火，明灭林外。深巷寒犬，吠声如豹。村墟夜舂，复与疏锺相间。此时独坐，僮仆静
默，多思曩昔，携手赋诗，步仄迳，临清流也。 

当待春中，草木蔓发，春山可望，轻倏出水，白鸥矫翼，露湿青皋，麦陇朝雊。斯之不远，傥能从我游乎？非子天机清妙者，岂能以此不急之务相邀？然是中有深趣矣，无忽！因驮黄蘖人往，不一。山中王维白。

\end{document}
